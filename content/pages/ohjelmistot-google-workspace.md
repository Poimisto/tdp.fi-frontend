---
path: /ohjelmistot/google-workspace
date: 2022-09-26T09:47:38.826Z
head:
  title: Google Workspace lisenssit pk-yritykselle Google Cloud -kumppanilta
  description: Virallinen Google Cloud -kumppani toimittaa ja hallinnoi Google
    Workspace -lisenssit pk-yritykselle. Sujuvoita liiketoimintaa ja säästä
    kustannuksissa. Kysy lisää!
  keywords: Google Workspace, liiketoimintasovellus, lisenssi, pilvipalvelu
contactForm: Ota yhteyttä
breadcrumb:
  - path: /
    label: TDP
  - path: /ohjelmistot
    label: ohjelmistot
  - label: Google Workspace
---
![Google Workspace](/assets/workspace-tinified.jpg "Google Workspace")

# Liiketoimintasovellukset | Google Workspace

**Google Workspace on moderni, pilvipohjainen työympäristö, joka kokoaa yrityksesi sähköpostin, kalenterin, tiedostot ja yhteistyötyökalut yhteen**.

### TDP + Google Workspace tarjoavat

* Kaikki työkalut yhdessä: Yrityssähköpostit omalla verkkotunnuksella sekä tutut Google-työkalut yhteen paikkaan: Gmail, Kalenteri, Drive, Docs, Sheets ja Meet.
* Jatkuvuutta: Keskitetyn tiedonhallinnan ja jaetut Drivet, joiden ansiosta sopimukset, asiakirjat ja projektit pysyvät yrityksen omistuksessa henkilövaihdoksista huolimatta.
* Turvallisuutta: Tietoturvallisen työympäristön, jossa käyttäjät, laitteet ja pääsyoikeudet ovat hallittavissa yhdestä näkymästä.
* Tukea arkeen: Suomenkielisen IT-kumppanin, joka auttaa lisenssien valinnassa, käyttöönotossa ja ongelmatilanteissa ilman chat-jonotuksia.

[Pyydä tarjous!](https://www.tdp.fi/ohjelmistot/google-workspace/) 

## Palvelupaketit

**Google Workspace -lisenssit** hinnoitellaan käyttäjäkohtaisesti. Valittavana ovat **Business Starter, Business Standard, Business Plus** ja **Enterprise** -paketit ([kysy lisää](https://www.tdp.fi/ohjelmistot/google-workspace#contact-form)), joista jokainen sisältää yrityssähköpostin omalla verkkotunnuksella sekä kalenterin, verkkolevyn ja toimistotyökalut.

Erot tulevat ennen kaikkea tallennustilassa, Meet-kokousten ominaisuuksissa ja tietoturvan laajennuksissa. Gemini-tekoäly sisältyy kaikkiin paketteihin, mutta ominaisuuksien laajuus vaihtelee lisenssitasojen mukaan.

Meidän kauttamme saat lisenssit samoilla hinnoilla kuin suoraan Googlelta, mutta yhdellä laskulla ja suomenkielisellä palvelulla.

## Hinnasto

| P﻿alvelupaketit                         | BUSINESS STARTER                                                                      | BUSINESS STANDARD                                                                      | BUSINESS PLUS                                                                      |
| --------------------------------------- | ------------------------------------------------------------------------------------- | -------------------------------------------------------------------------------------- | ---------------------------------------------------------------------------------- |
| Yrityssähköposti omalla domainilla      | ✔                                                                                     | ✔                                                                                      | ✔                                                                                  |
| Meet-kokoukset/osallistujaa             | 100                                                                                   | 150 tallennuksella                                                                     | 500 tallennuksella                                                                 |
| Verkkolevy/käyttäjä                     | 30 Gt                                                                                 | 2Tt                                                                                    | 5Tt                                                                                |
| Kalenteri                               | ✔                                                                                     | ✔                                                                                      | ✔                                                                                  |
| Docs, Forms & Sheets                    | ✔                                                                                     | ✔                                                                                      | ✔                                                                                  |
| Yhteystiedot                            | ✔                                                                                     | ✔                                                                                      | ✔                                                                                  |
| Google Gemini tekoäly sisältyy          | ✔                                                                                     | ✔                                                                                      | ✔                                                                                  |
| eDiscovery                              |                                                                                       |                                                                                        | ✔                                                                                  |
| **Kuukausilisenssi (EUR/kk/käyttäjä):** | <DisplayVariable variableKey="google-workspace-business-starter-kk" bold={true} />    | <DisplayVariable variableKey="google-workspace-business-standard-kk" bold={true} />    | <DisplayVariable variableKey="google-workspace-business-plus-kk" bold={true} />    |
| **Vuosilisenssi (EUR/kk/käyttäjä):**    | <DisplayVariable variableKey="google-workspace-business-starter-vuosi" bold={true} /> | <DisplayVariable variableKey="google-workspace-business-standard-vuosi" bold={true} /> | <DisplayVariable variableKey="google-workspace-business-plus-vuosi" bold={true} /> |



### Google Workspace Starter, Standard ja Plus

#### Business Starter

**Pienille tiimeille ja peruskäyttöön:** Starter sopii yksinyrittäjälle ja pienelle tiimille, jossa käytetään pääasiassa sähköpostia, kalenteria ja kevyttä tiedostotyöskentelyä. Saat yrityssähköpostit omalla verkkotunnuksella, perusmuotoiset Meet-kokoukset ja rajatun määrän pilvitallennustilaa käyttäjää kohti. Riittää hyvin, jos tiedostomäärät ovat maltillisia eikä tarvita laajempia raportointi- tai arkistointiominaisuuksia.

#### Business Standard

**Järkevä perusvalinta** **pk -yritykselle**: Standard on tyypillisesti paras lähtökohta kasvavalle pk-yritykselle. Saat selvästi enemmän pilvitallennustilaa käyttäjää kohti, jaetut Drivet, isommat Meet-kokoukset tallennuksineen sekä laajemmat yhteistyö- ja tietoturvaominaisuudet. Tämä paketti sopii, kun tiimi tekee aktiivista tiedostoyhteistyötä, pitää paljon etäpalavereja ja haluaa keskittää asiakirjat yhden työympäristön alle.

#### Business Plus 

**Kun tarvitaan lisää tietoturvaa ja kapasiteettia:** Plus on oikea valinta, kun käyttäjiä on enemmän, tiedostomäärät ovat suuria tai tietoturva ja sääntely vaativat parempaa arkistointia. Saat runsaasti lisää pilvitallennustilaa, suuremmat ja monipuolisemmat Meet-kokoukset sekä kehittyneempiä suojaus- ja hallintaominaisuuksia, kuten arkistoinnin ja pitkän säilytyksen (Vault). Tämä sopii esimerkiksi kansainvälistyville yrityksille tai organisaatioille, joissa sähköposti ja dokumentit on säilytettävä pitkään.

Lopullinen valinta tehdään aina yrityksen koon, käyttäjäprofiilien ja tallennustarpeen mukaan. Voimme käydä tämän läpi yhdessä ja suositella, kannattaako koko organisaatiolle ottaa sama paketti vai yhdistellä eri tasoja roolien mukaan.

## Mitä saatte, kun ostatte Google Workspacen meiltä?

**Google Workspace** on alusta, mutta palvelu yritykselle syntyy siitä, miten se otetaan käyttöön ja hallintaan. Kun hankitte lisenssit TDP:ltä, saatte pelkkien tunnusten lisäksi kumppanin, joka auttaa koko elinkaaren ajan.

Käytännössä voimme tarjota esimerkiksi:

1. **Tarpeiden kartoituksen** ja oikean paketin valinnan. Käymme läpi yrityksesi koon, toimialan, sovellukset ja tietoturvavaatimukset ja suosittelemme sopivaa Google Workspace -pakettia.
2. **Hallitun käyttöönoton**. Luomme käyttäjät, kytkemme oman verkkotunnuksen ja huolehdimme, että sähköpostit, kalenterit ja tiedostot toimivat heti alusta lähtien oikein.
3. **Migraation** nykyisestä ympäristöstä. Autamme siirtämään postilaatikot ja tarvittavat tiedostot esimerkiksi Microsoft 365:stä, vanhasta sähköpostipalvelusta tai hajanaisista henkilökohtaisista tileistä Google Workspaceen.
4. **Yhteiset pelisäännöt tiedonhallintaan**. Voimme auttaa suunnittelemaan yhdessä, miten jaettuja Drivejä, käyttöoikeuksia ja kansiorakenteita käytetään, jotta sopimukset ja projektit pysyvät yrityksen hallinnassa, eivät yksittäisillä käyttäjillä.
5. **Suomenkielisen tukipalvelun**. Palveluvalikoimaamme kuuluu suomenkielinen [tukipalvelu](https://www.tdp.fi/it-palvelut/tuki-ja-huolto/). Käyttäjät voivat ottaa yhteyttä puhelimitse tai sähköpostilla ongelmatilanteissa. Palvelu on hinnoiteltavissa tuntiperusteisesti tai kiinteästi teidän tarpeenne mukaan.
6. **Integraatiot ja jatkokehityksen.** Tarvittaessa kytkemme Google Workspacen osaksi muita pilvipalveluja (esim. CRM tai kertakirjautuminen). Kun perusasiat ovat kunnossa, voimme auttaa hyödyntämään Gemini-tekoälyä, AppSheet-sovelluksia ja muita Workspacen laajennuksia vaiheittain.

## Mitä kannattaa huomioida lisenssiä valittaessa?

**Google Workspace -lisenssin** valinta ei ole vain sitä, montako gigatavua tallennustilaa tarvitaan. Kannattaa miettiä muutama peruskysymys etukäteen, jotta ympäristö tukee liiketoimintaa myös parin vuoden päästä.

Hyviä kysymyksiä ovat esimerkiksi:

* **Mitä käyttäjäryhmiä meillä on**? Tarvitseeko johto enemmän tallennustilaa ja laajempia Meet-ominaisuuksia kuin muu organisaatio? Kaikille ei välttämättä tarvitse ostaa kalleinta pakettia.
* **Missä yrityksen sopimukset ja kriittiset dokumentit sijaitsevat nyt?** Jos tieto on työntekijöiden omilla koneilla tai henkilökohtaisilla Driveilla, on järkevää ottaa jaetut Drivet käyttöön ja suunnitella selkeä kansiorakenne.
* **Miten varmistamme tietoturvan ja käyttöoikeudet?** Onko käytössä kaksivaiheinen tunnistautuminen, miten laitteita hallitaan ja mitä tehdään, jos tunnukset tai kannettava katoaa? Workspace tarjoaa tähän sisäänrakennetut työkalut, kun asetukset suunnitellaan oikein.
* **Tarvitsemmeko integraatioita muihin järjestelmiin?** Hyödynnättekö CRM:ää, toiminnanohjausta tai ajanvarausta, jotka olisi luontevaa kytkeä suoraan Gmailiin tai Kalenteriin?
* **Miten aiomme hyödyntää tekoälyä?** Haluatteko käyttää Geminiä osana sähköposteja ja dokumentteja turvallisesti, ilman että luottamuksellinen data valuu kuluttajille suunnattuihin AI-palveluihin?
* **Miten tietokoneet ja tiedot varmuuskopioidaan?** Kun tiedostot ovat turvassa pilvessä, tietokoneen rikkoutuminen ei enää hävitä työtuloksia. On kuitenkin tärkeää huolehtia myös itse pilviympäristön palautettavuudesta inhimillisten virheiden ja hyökkäysten varalle. Tähän tarvitaan oma [lisäpalvelu](https://www.tdp.fi/it-palvelut/varmuuskopiointi/).

Näihin kysymyksiin ei tarvitse vastata yksin. Käymme ne läpi kartoituksen yhteydessä ja rakennamme mallin, joka sopii teidän arkeenne. 

Mikäli haluat syventyä tarkemmin Workspacen ominaisuuksiin, tutustu kirjoitukseemme: ["Google Workspace pk-yrityksen arjessa – 7 tapaa tehostaa työtä"](https://www.tdp.fi/googleworkspace/) -artikkelissa avaamme käytännön esimerkkien kautta, miten Workspacea kannattaa käyttää tehokkaasti hyödyksi.

## TDP kumppanina

Olemme virallinen Google Cloud -kumppani ja palvelemme yrityksiä Pirkanmaalla, pääkaupunkiseudulla ja muualla Suomessa. Luotsaamme yritykset asiantuntevasti nykyisistä ratkaisuista Google Workspacen käyttöön ja huolehdimme, että ympäristö pysyy toimivana myös muutosten jälkeen.

Ylläpidämme Google Workspace -ympäristöjä sadoille yrityksille. Asiakkaidemme kokemukset Workspacesta ja sen edeltäjästä G Suitesta ovat olleet positiivisia ja kokemuksesta tiedämme paketin täyttävän vaativammankin yrityksen tarpeet.

Ota yhteyttä ja viedään yrityksesi Googlen pilveen,  jossa muutkin jo ovat!



























- - -

**TDP on virallinen Google Cloud -kumppani.** 

Luotsaamme yritykset asiantuntevasti siirtymävaiheessa nykyisistä ratkaisuista Workspacen käyttöönottoon. Asiakkaidemme kokemukset Workspacesta ja sen edeltäjästä G Suitesta ovat olleet poikkeuksetta positiiviset, ja tiedämme paketin täyttävän monen erikokoisen yrityksen tarpeet. 

*Ota yhteyttä ja viedään yrityksesi Googlen pilveen, jossa muutkin jo ovat!*
