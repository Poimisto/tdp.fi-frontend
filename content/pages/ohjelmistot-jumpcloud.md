---
path: /it-palvelut/keskitetty-hallinta
date: 2025-12-14T19:01:00.000Z
head:
  title: JumpCloud | Keskitetty hallinta
  description: Haluatko hallita yrityksesi kaikkia laitteita, työntekijöiden
    tunnuksia ja oikeuksia korkealla tietoturvalla yhdestä paikasta?
    Pilvipohjainen JumpCloud-ohjelmisto on erinomainen kokonaisratkaisu niin PK-
    kuin suuryritysten tarpeisiin hallita yrityksen kriittisintä tietoa.
  keywords: JumpCloud
contactForm: Ota yhteyttä
breadcrumb:
  - path: /
    label: TDP
  - path: /ohjelmistot
    label: ohjelmistot
  - label: JumpCloud
---
![Kuvituskuva: JumpCloud hallintaohjelmisto avattuna laajakuvanäytöllä](/assets/jumpcloud-tinified.jpg "Jumpcloud tarjoaa työkalut pk-yrityksen laitteiden ja identiteettien hallintaan.")

# Laite- ja identiteetinhallinta (IAM & MDM) - JumpCloud

**Kun yrityksen henkilöstömäärä kasvaa, manuaalinen käyttäjätunnusten ja laitteiden ylläpito muuttuu nopeasti riskiksi ja hidasteeksi. Sirpaleinen IT, erilliset salasanat, hallitsemattomat laitteet ja "varjo-IT" luovat tietoturva-aukkoja, joita ei ole varaa jättää huomiotta.**

**Keskitetty hallinta** kokoaa **käyttäjät, tietokoneet ja pääsyoikeudet** yhteen selkeään pilvipohjaiseen näkymään. Se korvaa perinteisen Active Directoryn ja raskaat palvelimet modernilla JumpCloud-alustalla.

Palvelu on erinomainen valinta yrityksille, jotka:

* **Toimivat hybridiympäristössä**

  , eli työntekijöitä on sekä toimistolla että etänä
* **Käyttävät eri käyttöjärjestelmiä**

  , kuten Windowsia, macOS:ää ja Linuxia
* **Haluavat vähentää IT-kuormaa**

  , ulkoistaa hallinnan ja keskittyä ydintoimintaansa

### Liiketoimintahyödyt

**Palvelu maksaa itsensä takaisin vähentyneenä säätämisenä, parantuneena tietoturvana ja suorina lisenssisäästöinä.**

* **Käyttöönotto ja poistuminen:** Uusi työntekijä saa tunnukset ja valmiiksi asennetun laitteen hetkessä. Vastaavasti työsuhteen päättyessä pääsy kaikkiin yrityksen tietoihin katkeaa yhdellä napautuksella.
* **SaaS-hallinta ja kustannussäästöt:** Näemme yhdellä silmäyksellä, mitä sovelluksia yrityksessä oikeasti käytetään. Tämä paljastaa tietoturvariskit ("varjo-IT") ja auttaa karsimaan turhat, päällekkäiset lisenssikulut.
* **Kirjautumisenhallinta:** Kertakirjautuminen (SSO) tarkoittaa, että yhdellä turvallisella tunnuksella pääsee kaikkiin palveluihin. Voimme hyödyntää myös biometrista tunnistusta (esim. sormenjälki, Face ID), jolloin kalastelun riski pienenee minimiin.
* **Laitehallinta:** Onko teillä käytössä sekä Windows-, Mac- että Linux-koneita? JumpCloud hallitsee kaikkia saumattomasti samassa näkymässä.
* **Automaattinen tietoturva**: Varmistaa, että kaikissa laitteissa on päällä levynsalaus, palomuuri ja tuoreet päivitykset, olipa työntekijä toimistolla tai etänä.

Pelkkä hallintaohjelmisto ei riitä, jos laitehankinta on villi länsi. Saat parhaan tehon, kun yhdistät hallinnan TDP:n laitepalveluihin. Hanki laitteet joustavalla Leasingilla meiltä, niin toimitamme ne käyttäjille valmiiksi työkuntoon Zero Touch -käyttöönotolla.


<HeroBlock bgColor="brand" imageAlign="right">

<div className="HeroBlockImage">

![](/assets/tdp-keskitetty-hallinta.png)

</div>

<div className="HeroBlockContent">

## 
Keskitetty hallinta laittaa IT-kaaoksen kuriin

Kysy lisää asiantuntijoiltamme 

Pauli Aalto | 040 748 3818 | pauli.aalto@tdp.fi

TDP Toimisto | 010 292 1640 | myynti@tdp.fi

</div>

</HeroBlock>


## H﻿innoittelu

Kiinteän kuukausimaksun ansiosta yrityksesi IT-kulujen budjetoinnista tulee entistä läpinäkyvämpää ja hintavat, ylimääräiset tuntityöt jäävät pois. 

Vertaile vaihtoehtoja:

| Ominaisuus                                     | CORE DIRECTORY PACKAGE | JUMPCLOUD PLATFORM | PLATFORM PLUS |
| ---------------------------------------------- | ---------------------- | ------------------ | ------------- |
| Pilvihakemisto                                 | ✔                      | ✔                  | ✔             |
| Monivaiheinen tunnistus                        | ✔                      | ✔                  | ✔             |
| Kertakirjautuminen                             | ✔                      | ✔                  | ✔             |
| Käyttäjän elinkaarihallinta                    | ✔                      | ✔                  | ✔             |
| LDAP                                           | ✔                      | ✔                  | ✔             |
| Hakemiston käyttötiedot                        | ✔                      | ✔                  | ✔             |
| Laitehallinta                                  |                        | ✔                  | ✔             |
| Mobiililaitehallinta                           |                        | ✔                  | ✔             |
| Järjestelmän käyttötiedot                      |                        | ✔                  | ✔             |
| Zero Trust-toiminnot                           |                        |                    | ✔             |
| JumpCloudin tuki 24/7                          |                        |                    | ✔             |
| **Hinta (EUR/kk/käyttäjä):**                   | **15,00**              | **22,00**          | **27,00**     |
| **Hinta, vuosilisenssillä (EUR/kk/käyttäjä):** | **13,00**              | **19,00**          | **24,00**     |

### Tekniset ominaisuudet

*Palvelu on moderni Directory-as-a-Service (DaaS), joka yhdistää IAM:n, MDM:n ja Zero Trust -pääsynvalvonnan ilman on-premise-rautaa (AD/LDAP/RADIUS).*

* **Identiteetti & Integraatiot:** Natiivi tuki SAML 2.0, OIDC, LDAP ja SCIM -protokollille. Kaksisuuntainen synkronointi M365 (Azure AD) ja Google Workspace -ympäristöihin.
* **Laitehallinta (Agent-based):** Reaaliaikainen hallinta ja komentojen ajo (PowerShell/Bash) Windows, macOS ja Linux -laitteille ilman VPN:ää. Patch Management käyttöjärjestelmille ja selaimille.
* **Verkkoturva (Cloud RADIUS)**: Turvallinen WPA2 Enterprise WiFi ja VPN-autentikointi ilman omia palvelimia.
* **Zero Trust & Ehdollinen pääsy**: Pääsynhallinta perustuu laitteen terveydentilaan, sijaintiin ja identiteettiin. Esimerkiksi pääsy CRM:ään voidaan estää, jos laitteen levynsalaus ei ole aktiivinen.

Lue lisää keskitetystä hallinnasta [artikkelistamme](https://www.tdp.fi/keskitettyhallinta-jumpcloud/)!

### Täydennä tietoturva

**Keskitetty hallinta** on hyvä perusta, mutta kokonaisvaltainen suoja kaipaa myös datan ja ihmisten turvaamista.

* **[IT -tuki:](https://www.tdp.fi/it-palvelut/tuki-ja-huolto/)** Tukipalvelut varmistavat nopean ja kustannustehokkaan avun ongelmatilanteissa selkeällä suomen kielellä. 
* **[Pilvipalveluiden varmuuskopiointi](https://www.tdp.fi/it-palvelut/varmuuskopiointi/) ([M365](https://www.tdp.fi/ohjelmistot/microsoft-365/) / [Google Workspace](https://www.tdp.fi/ohjelmistot/google-workspace/)):** Synkronointi ei ole varmuuskopiointia. Jos tiedosto poistetaan tai saastuu pilvessä, ilman erillistä varmistusta se katoaa kaikilta laitteilta.
* **[Tietoturva (Antivirus + EDR)](https://www.tdp.fi/it-palvelut/tietoturva-total-ja-lite/):** JumpCloud tarjoaa hallinnan. Aktiivinen päätelaitteiden suojaus ja uhkien ennakoiva torjunta täydentävät sitä tehokkaasti.
* **[Koulutus (Kyberakatemia)](https://www.tdp.fi/it-palvelut/tdp-kyberakatemia/):** Tekninen esto ei poista inhimillistä riskiä. Ihminen on usein tietoturvan heikoin lenkki. Kouluta henkilöstö tunnistamaan kalastelu ja huijausyritykset TDP Kyberakatemian avulla.

### Miten etenemme?

Käyttöönotto ei vaadi viikkojen projektia tai laiteinvestointeja. Suoritamme siirtymän "avaimet käteen" -periaatteella.

1. **Kartoitus:** Analysoimme nykyiset laitteet ja sovellukset. Luomme selkeän tilannekuvan IT-ympäristöstänne.
2. **Suunnittelu:** Määritämme yhdessä selkeät pelisäännöt: käyttöoikeuksien sekä laitteiden hallinnointiin ja päivityskäytänteet.
3. **Jalkautus:** Asennamme hallinta-agentit laitteille taustatyönä käyttäjiä häiritsemättä. Työnteko jatkuu ilman katkoksia.

Joustava ylläpito: Jatkossa valinta on teidän. IT-tiimillenne on tarjolla moderni pilvinäkymä koko laitekannan ja käyttöoikeuksien hallintaan tai vaihtoehtoisesti voitte ulkoistaa rutiinit kokonaan TDP Helpdeskille!
[](/keskitetty-hallinta-opas-pk-yritykselle)

- - -

**Olemme JumpCloudin virallinen jälleenmyyjä ja keskitetyn hallinnan suuri puolestapuhuja.**

*Esittele meille yrityksesi haasteet laitteiden, käyttäjien ja tunnusten hallinnassa, me kerromme siihen ratkaisumallimme palvelulupausta ja hintatietoja myöten.*

*[Ota yhteyttä](https://www.tdp.fi/it-palvelut/keskitetty-hallinta#contact-form), niin rakennetaan juuri teille sopiva moderni ja turvallinen IT-ympäristö!*

- - -

## Usein kysytyt kysymykset (FAQ / UKK)

**Mitä jos internetyhteys katkeaa? Pääsenkö kirjautumaan koneelle?**\
\
Kyllä. Vaikka hallinta on pilvessä, JumpCloud-agentti toimii paikallisesti laitteessa. Kirjautuminen onnistuu aina välimuistissa olevilla tunnuksilla, olitpa sitten lentokoneessa tai mökillä ilman verkkoa.

**Vaatiiko käyttöönotto laitteiden tyhjennystä tai työn keskeytymistä?** \
\
Ei vaadi. Asennamme hallinta-agentin taustajona (Silent Install). Käyttäjä voi jatkaa työskentelyä normaalisti, eikä tiedostoja tai asetuksia menetetä. Uudet käytännöt astuvat voimaan huomaamattomasti.

**Tarvitsenko enää omia palvelimia (Active Directory)?** \
Tämä riippuu lähtötilanteesta, mutta todennäköisesti et. Useimmille PK-yrityksille tämä ratkaisu korvaa kokonaan omat palvelimet. Pääset eroon rautahuolista ja VPN-kikkailusta.


**Mitä jos meillä on jo Active Directory, josta emme voi vielä luopua?** 

Ei hätää. Voimme rakentaa Hybrid-ympäristön. JumpCloud voi integroitua olemassa olevaan AD:hen (AD Bridge), jolloin saatte pilvihallinnan edut (kuten etälaitteiden hallinnan ja Mac-tuen) säilyttäen samalla vanhan palvelimen niille toiminnoille, jotka sitä ehdottomasti vaativat.

**Miksi toivotte M365- tai Google-lisenssien hallinnan siirtoa TDP:lle?** \
\
Vastuun ja toimivuuden takia. Kun identiteetinhallinta ja lisenssit ovat samassa putkessa, pystymme ratkaisemaan ongelmatilanteet ilman, että joudut soittelemaan kolmannelle osapuolelle. Lisäksi varmistamme, ettei Microsoftin tai Googlen rajapintamuutos riko kirjautumistasi.

**Vakoileeko tämä ohjelmisto työntekijöitä?** \
\
Ei. Kyseessä on laitehallinta, ei vakoiluohjelma. Näemme laitteen teknisen tilan (levytila, päivitykset, tietoturva), sijainnin (varkaustapauksia varten) ja asennetut sovellukset. Emme näe selaimen historiaa, sähköpostien sisältöä tai yksittäisiä tiedostoja.

**Meillä on sekaisin Mac- ja Windows-koneita. Aiheuttaako se ongelmia?** \
\
Päinvastoin, tämä on yksi pääsyy valita JumpCloud. Perinteinen Active Directory (AD) toimii huonosti Apple-laitteiden kanssa. JumpCloud on alusta asti suunniteltu ns. OS Agnostic -periaatteella, eli se hallitsee Windows-, Mac- ja Linux-laitteita tasavertaisesti samassa näkymässä ilman purkkaratkaisuja.

**Missä tietoni sijaitsevat? Täyttääkö palvelu GDPR-vaatimukset?** \
\
Kyllä. JumpCloud on SOC 2 Type 2 -sertifioitu ja GDPR-yhteensopiva. Se on yritystason tietoturvaratkaisu, jota käyttävät sadat tuhannet organisaatiot ympäri maailmaa. Hallintadata on salattu ja turvattu, eikä sitä myydä kolmansille osapuolille.

**Muuttuuko kirjautuminen vaikeammaksi työntekijöille?** \
\
Ei, vaan helpommaksi. Työntekijä tarvitsee vain yhden turvallisen identiteetin. Sillä kirjaudutaan tietokoneelle, sähköpostiin, WiFi-verkkoon ja yrityksen sovelluksiin. Ei enää muistilappuja näytön reunassa tai "mikä mun salasana oli" -kyselyitä IT-tuelle.

**Miten MFA (monivaiheinen todennus) toimii tässä?** \
\
Se on sisäänrakennettu. Voimme pakottaa MFA:n päälle kriittisiin kirjautumisiin. Keskitettyyn hallintaan kuuluu ilmainen TOTP-sovellus, joka tekee puhelimesta "avaimen". Käyttäjä hyväksyy kirjautumisen yhdellä painalluksella, helppoa ja äärimmäisen turvallista.
