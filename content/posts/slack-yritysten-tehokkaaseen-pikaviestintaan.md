---
template: BlogPost
path: /slack-yritysten-tehokkaaseen-pikaviestintaan
date: 2023-02-24T11:06:55.133Z
head:
  title: Slack – ilmainen työsovellus yritysten pikaviestintään
  description: Slack on ilmainen digitaalinen viestintä- ja yhteistyösovellus,
    jonka avulla voit kommunikoida tiimisi kanssa helposti ja nopeasti
    työpöydältä tai puhelimesta käsin.
  keywords: Slack, pikaviestipalvelu, pikaviestintä, sisäinen viestintä
thumbnail: /assets/slack-netlify-1280-x-800.jpg
---
![](/assets/slack-netlify-1280-x-800.jpg)

**Slack-pikaviestipalvelu on yritysten uusi voimavara tehostaa sisäistä viestintää. Vaikka olisitkin tyytyväinen Whatsappiin, Slackista kannattaa olla kiinnostunut!** 

Slack on ilmainen digitaalinen viestintä- ja yhteistyösovellus, jonka avulla voit kommunikoida tiimisi kanssa helposti ja nopeasti työpöydältä tai puhelimesta käsin. 

Se tarjoaa useita erilaisia viestintäkanavia, kuten julkiset kanavat, joissa kaikki tiimin jäsenet voivat keskustella eri aiheista, sekä yksityiset kanavat, joissa voit keskustella tietyn henkilön tai ryhmän kanssa. 

J﻿atka lukemista, jos tiedät yrityksesi nykyisen pikaviestinnän kaipaavan tehokkuutta!

## Slackin ominaisuudet

**Slackin perusominaisuudet ovat tuttuja muista vastaavista sovelluksista.** 

Slackin kautta voit lähettää tekstiviestejä, kuvia, videoita ja tiedostoja koko yrityksen tasolla tai vain yhdelle ihmiselle. 

Voit myös asettaa muistutuksia tärkeistä viesteistä ja keskusteluista, ja saada ilmoituksen vastauksesta viesteihin. Slackin avulla voit myös tehdä videopuheluita ja järjestää virtuaalisia kokouksia. 

Slackiin voit integroida lukuisia sovelluksia, mikä tekee siitä erittäin kätevän työkalun tiimin projektien hallintaan ja tiedonkulun parantamiseen. Slack on myös erittäin helppokäyttöinen, joten sen avulla voit säästää aikaa ja parantaa tiimisi tehokkuutta. 

Slack on saatavilla sekä verkkoselainversiona että mobiilisovelluksena, joten voit käyttää sitä missä ja milloin tahansa. Koska Slack toimii niin reaaliajassa kuin asynkronisesti, se vastaa luontevasti niin hybridi- kuin etätyöskentelyn vaatimuksiin. 

Olet sillä tavoitettavissa aina, kun se sopii sinulle itsellesi!

## Kenelle?

**Slack soveltuu hyvin monille eri yrityksille ja aloille, pienille sekä suurille.**

Slack on erittäin suosittu väline monilla aloilla, kuten teknologian, markkinoinnin, ja hallinnoinnin puolella, eikä sellaista organisaatiota varmaan ole, joka ei hyötyisi Slackin tarjoamasta tehokkaammasta viestinnästä. 

Käytännössä se on ratkaisu kaikille, jotka haluavat helpottaa tiedon sisäistä kulkua ja parantaa tiimin tehokkuutta maksutta, pienellä vaivalla.  

Niin pienemmät kuin suuremmat PK-yritykset, järjestöt ja julkisen sektorin toimijat voivat hyötyä tästä luotettavasta pikaviestisovelluksesta etenkin siinä vaiheessa, kun he päättävät siirtyä maksuttomasta laajempien ominaisuuksien maksulliseen versioon.

## Plussat ja miinukset

**Slack on monipuolinen ja edistynyt työkalu tiimin vuorovaikutukseen ja tiedonkulun parantamiseen.** 

Kuten kaikissa työkaluissa, myös Slackissa on niin selviä plussia kuin miinuksia.

P﻿lussat:

* **Helppokäyttöinen.** Slack on erittäin käyttäjäystävällinen ja siinä on selkeä käyttöliittymä, joten käyttäjät voivat aloittaa Slackin käytön nopeasti ilman erillistä opastusta.
* **Nopea tiedonkulku.** Slackin avulla voit lähettää viestejä ja jakaa tiedostoja nopeasti ja helposti, mikä nopeuttaa tiedon kulkua koko yrityksessä.
* **Integraatiot.** Slack tukee monia erilaisia integraatioita, joten voit liittää sen muihin sovelluksiin, kuten Google Driveen, Trelloon, Asanaan jne.
* **Ilmoitukset.** Slack tarjoaa ilmoitukset uusista tapahtumista, joten saat aina välittömästi audiovisuaalisen hälytyksen, kun joku lähettää sinulle viestin.  

Miinukset:

* Häiriöt. Liika Slackin käyttö voi häiritä keskittymistä, jos ilmoituksia satelee koko ajan ja koet tarvetta vastata niihin välittömästi.
* Riippuvuus. Slackin käyttö voi johtaa fokuksen karkaamiseen, jos tarkistat sovelluksen viestistatusta liian usein.
* Turvallisuus. Slackin käyttö voi aiheuttaa turvallisuusriskejä, jos käyttäjät jakavat tietoja ja tiedostoja epähuomiossa väärään kanavaan.
* Kustannukset. Slack tarjoaa ilmaisversion lisäksi erilaisia maksullisia ominaisuuksia. Jotkut välttämättömäksi koetut voivat olla kalliita, joten Slack ei välttämättä sovellu kaikille budjeteille.

Nämä siis yleisen tason havaintoina Slackin hyödyistä ja haitoista. Jokaisella yrityksellä on kuitenkin erilaiset tarpeet ja prioriteetit, joten on tärkeää arvioida yrityskohtaisesti Slackin käytön merkitys jo ennen palvelun käyttöönottoa. 

## Ilmainen vs. maksullinen Slack

**Millaisia spesifejä ominaisuuksia sekä ilmais- että maksullinen versio sitten sisältävät?** 

Slackin ilmaisversio tarjoaa useita moderneja viestintäominaisuuksia kuten:

* 90 päivän viesti- ja tiedostohistoria
* Integraatiot 10 sovelluksen kanssa
* Kuva- ja videotiedostot käytettävissä
* Tietojen salaus
* 2-vaiheinen tunnistus
* Rajoittamaton määrä julkisia ja yksityisiä kanavia tiimikommunikointiin
* Käyttäjäystävällinen 
* Mobiilisovellus niin Android- kuin iOS-laitteille

Jo näillä ominaisuuksilla sisäinen pikaviestintä on laadukasta  ja yrityksen nykyistä ratkaisua parempaa.

Luonnollisesti maksullisista versioista löytyy lisää työkaluja yrityksen tarpeiden ja koon mukaan kuten:

* Rajoittamaton viesti- ja tiedostohistoria
* Rajoittamaton määrä integraatioita
* Työskentely Slackissa tiimin ulkopuolisten vieraiden kanssa
* Kertakirjautuminen Google-tunnuksilla
* Räätälöidyt käyttäjäryhmät
* Valmistajan tuki 24/7

## Slack vs. WhatsApp - paras ratkaisu yrityksesi pikaviestintään? 

**Onko WhatsApp saanut yrityksessäsi virallisen viestintäkanavan aseman? Jos Slack ja WhatsApp tappelevat paikasta yrityksesi työkaluna, kumpi voittaa?** 

Tässä meidän näkemyksemme:

Ilmaisina sovelluksina molemmat tarjoavat yhtäläisellä tasolla mm. mutkattoman mukavan käyttöliittymän, monipuoliset tavat jakaa tiedostoja ja viestitellä liudalla emojeita, ja vahvan suojaustason (tosin WhatsApp jakaa tietoa emoyhtiölleen Metalle).

### S﻿ovellusten väliset erot:

* **Tiedostojen jakamisen ja säilyttämiseen suhteen Slack tarjoaa enemmän ominaisuuksia.** Slackin varastointitila on 5 GB työntekijää kohti, kun taas WhatsAppissa tila rajoittuu puhelimen tilan mukaan. Slackissa tiedostojen jakamiseen voi käyttää myös Drivea tai Dropboxia, ja kaikenlaisia tiedostomuotoja on mahdollista jakaa.
* Videopuhelut onnistuvat molemmissa sovelluksissa hyvälaatuisina mobiilissa, mutta **Slack tarjoaa myös hyvän työpöytäversion**. Se on siis parempi valinta, kun tiedät pitäväsi enemmän rauhallisia videotapaamisia toimistossa kuin tien päällä kiireessä.
* Molemmat tarjoavat ilmoituspalvelun, mutta **Slackissa ilmoitukset ovat päällä/pois -toiminnon lisäksi selvästi WhatsAppia paremmin räätälöitävissä** käyttäjän tarpeiden mukaisiksi.
* Yhtä lailla **Slackin hakutoiminto tarjoaa edistyneemmät mahdollisuudet** WhatsAppin vastaavaan verrattuna. Tässä on kuitenkin huomattava, että ilmaisversiossa haku onnistuu vain viimeisen 3 kk:n historiasta. 
* **Viimeinen osa-alue, jossa Slack erottuu myös paremmin edukseen, on tuki vikatilanteissa.** Jo ilmaisversio tarjoaa tutut avut help deskin, usein kysyttyä -palstan, foorumin ja erillisen tietokannan. WhatsApp ei jää paljoa jälkeen, mutta puhtaasti yrityskäyttöön ajateltuna Slack tarjoaa enemmän tukea käyttäjilleen.

Yhteenvetona: yritys voi käyttää molempia sovelluksia myös rinnakkain, mutta yrityksen virallisena viestintäkanavana Slackia kannattaa suosia WhatsAppin sijasta. 

## Käytössä opittua

*“Slackin ilmaisversio on omiaan helpottamaan ei-kriittistä yhteydenpitoa. Se soveltuu mukavasti peruskommunikointiin ja tavalliseen tiedostojen jakoon. Yrityksen koko ja siten tarpeet ratkaisevat viime kädessä, riittävätkö ilmaisversion ominaisuudet yrityksen viestintätarpeisiin. TDP:n arjessa Slack on ollut käytössä jo viisi vuotta ja alle 10 hengen organisaationa ilmaisversio on tarjonnut meille aivan tarpeeksi tehokkuutta.”*

Kaiken kaikkiaan Slack tarjoaa mielestämme yrityksen sisäiseen viestintään paljon mahdollisuuksia ja voimme kokemuksemme perusteella suositella sitä sinunkin yrityksellesi. 

Jos yritykselläsi on kysyttävää Slackin ilmaisversion käytöstä tai tarvitsette apua sen käyttöönotossa, ottakaa meihin yhteyttä!