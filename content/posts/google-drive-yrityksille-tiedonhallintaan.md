---
template: BlogPost
path: /google-drive-yrityksille-tiedonhallintaan
date: 2023-05-11T08:33:18.659Z
head:
  title: Google Drive antaa tiedonhallinnalle flow’n ja turvan
  description: "Google Drive on pilvialusta, joka tarjoilee yhdestä paikasta monet
    ominaisuudet henkilökohtaisen ja tiimin keskinäisen työn tehostamiseen. "
  keywords: google drive, tiedonhallinta, yrityksille, tallennustila, tietoturva
thumbnail: /assets/google-asiantuntija-tinified.jpg
---
![](/assets/google-asiantuntija-tinified.jpg)

**Google Drive on pilvialusta, joka tarjoaa vakuuttavasti yhdestä paikasta monet ominaisuudet henkilökohtaisen ja tiimin keskinäisen työn tehostamiseen.**

Drive on samalla niin henkilökohtainen tallennustila pilvessä kuin alusta tiedostojen jakamiseen tiimin kesken. Voit jakaa siellä erilaisia tekstidokumentteja, taulukoita ja esityksiä, ja kutsua muita tekemään yhteistyötä kanssasi. 

## Mitä Drive tarjoaa?

**Drive tarjoaa yrityksen käyttöön useita erilaisia työsovelluksia, kuten Docs, Sheets ja Slides-ohjelmat, jotka mahdollistavat dokumenttien muokkaamisen reaaliaikaisesti ja siten tehokkaamman yhteistyön.** 

Drive tekee yrityksessäsi yhteistyöstä helppoa ja joustavaa, kun kaikki asianomaiset työntekijät voivat muokata samaa tiedostoa ajasta, paikasta ja laitteesta riippumatta.

Kun tiedoston viimeisin versio on koko ajan kaikkien tekijöiden nähtävillä, se varmistaa tehtyjen muutosten ajantasaisuuden. Valmista dokumenttia taas pystyt jakamaan Drivessa laitteiden välillä ilman ylimääräistä sähköpostin tai muistitikun käyttöä, mikä ilman muuta nopeuttaa töiden tekoa.

## Driven käyttö

**Driven käyttö onnistuu helposti kursorin käytön osaavalta - käyttäjä vain klikkaa itseään eteenpäin.**

Vaikka työpöytäsovellus olisi käyttäjälle tutuin väylä, hän pääsee aina myös nettiselaimen kautta omilla tilitunnuksillaan Driveen sisälle miltä tahansa laitteelta, milloin vaan. Koska Driveen tallennettu sisältö on täysin pilvessä, oman tietokoneen/kannettavan/puhelimen rikkoutuminen ei vaikuta millään tavalla pääsyyn itse tiedostoihin. 

Tämä Driven kaikkivoipaisuus tekee siitä houkuttelevan vaihtoehdon perinteiselle tavalle, missä käyttäjä kantaa omaa kannettavaansa mukanaan jokaiselle työreissulleen, koska “tärkeät tiedostot ovat koneen kovalevyllä”.

## Tietoturva 

**Pilvialusta on turvallisin tallennustapa huolimatta joistakin sen ominaisuuksista, joita jotkut kutsuvat heikkouksiksi.**

Drive tarjoaa käytännössä saman tietoturvatason kuin muutkin pilvipalvelut. Jos Driven kaltaista pilvipalvelua verrataan vaikkapa tietojen varastointiin paikallisella koneella tai omalla palvelimella, tietoturvan kannalta oikein käytetty pilvisovellus on turvallisempi vaihtoehto. 

Google Drive tarjoaa myös mahdollisuuden varmuuskopioida tiedostot automaattisesti, mitä voi pitää huomattavana etuna manuaaliseen tallentamiseen verrattuna.

## Käyttäjätasot

**Mukautettavat käyttäjätasot ovat Driven vahvuus ja korottavat sen tietoturvaa.**

Oikeuksia tiedostojen käyttöön on Drivessa useilla tasoilla: katselu-, kommentointi- ja muokkausoikeuksilla voit varmistaa, että vain määrätty ihminen saa tiedostoon oikeudet vain etukäteen määrätyllä tasolla. Tarvittaessa työryhmätasollakin yksittäiselle henkilölle voi antaa muista henkilöistä poikkeavan oikeuden.

Driven kehittyneisiin ominaisuuksiin kuuluu myös, että monimutkaisissa kansiorakenteissa ylä- ja alakansioiden luvat voivat olla keskenään erilaiset, ja annettuja oikeuksia voi jälkikäteen muuttaa halunsa mukaan.

## Missä data säilytetään?

**Drivessa niin tallennettu kuin siirrettävä data salataan Googlen omiin palvelinkeskuksiin.**

Lähtökohtaisesti Driveen tallennettu sisältö on yksityistä, ellei käyttäjä päätä jakaa sitä. Käytännössä tiedostojen tietoturva pilvessä on yhtä hyvää kuin niitä käyttävän työntekijän oma toiminta. Toisaalta Drive tarjoaa myös mahdollisuuden tallentaa tiedostoja offline-tilassa, joten voit käyttää niitä ilman internet-yhteyttäkin.

## Kenelle?

Käytännössä kaikille PK-yrityksille pienistä suuriin, pienyrittäjille kuin yrittäjyydestä vielä haaveileville.

Drive vastaa moniin erilaisiin tarpeisiin:

* **Yrityksille ja organisaatioille**, jotka haluavat tallentaa ja jakaa tiedostoja helposti ja turvallisesti kollegoiden kanssa.
* **Opiskelijoille ja koulutuslaitoksille**, jotka haluavat tallentaa ja jakaa opiskelumateriaaleja ja -projekteja selkeän työryhmän kesken.
* **Freelancereille ja muille pienyrittäjille**, jotka haluavat hallita tiedostoja ja dokumentteja tehokkaasti ja jakaa niitä asiakkaiden kanssa.
* **Tiimeille ja projekteille**, jotka haluavat työskennellä yhdessä saman tiedoston parissa ja tehdä yhteistyötä reaaliaikaisesti.
* **Yksittäisille henkilöille**, jotka tarvitsevat varmuuskopioinnin ja tallennustilan tärkeille tiedostoilleen, joihin he voivat helposti päästä käsiksi mistä tahansa paikasta.

## Ota yhteyttä

G﻿oogle Driveen tutustuu parhaiten käyttämällä sitä ja kuukausimaksullisena palveluna testaaminen on edullista.