---
template: BlogPost
path: /yrityskannettavan-osto-opas
date: 2023-10-30T14:16:42.521Z
head:
  title: Yrityskannettavan osto-opas – älä osta hinnan perusteella
  description: "Osta kannettava sen tulevan käytön perusteella. Osta työssä
    vaadittavien ohjelmistojen perusteella. Osta kannettava vaikka sen teknisten
    ominaisuuksien perusteella, kunhan et osta turhan halvan tai liian kalliin
    hinnan perusteella! "
  keywords: "yrityskannettava, osto-opas, läppäri, kuluttajakannettava, "
thumbnail: /assets/yrityskannettavat-tdp-1280x800.jpg
---
![Yrityskannettavat TDP:stä](/assets/yrityskannettavat-tdp-1280x800.jpg)

**Osta käytön perusteella. Osta työssä vaadittavien ohjelmistojen perusteella. Osta kannettava vaikka sen ominaisuuksien perusteella, kunhan et osta turhan halvan tai liian kalliin hinnan perusteella!** 

Yrityskannettavien hankinta on meidänkin mielestä monimutkainen tehtävä, kun markkinoilla on lukemattomia konevaihtoehtoja vaihtelevalla hintatasolla. 

On houkuttelevaa tuijottaa pelkkää hankintahintaa ja valita edullisin vaihtoehto, mutta tämän artikkelin luettuasi tiedät, miksi se päätös on todennäköisesti suuri virhe.

## Yrityskannettavien edistyneet ominaisuudet

Yrityskannettavien hankinnassa ei tulisi keskittyä pelkästään hintaan, vaan on tärkeää arvioida yrityskannettavien ominaisuuksia esimerkiksi verrattuna kuluttajakoneisiin.

Yrityskannettavien ominaisuudet ovat huononakin päivänä ja huonossakin mallissa selvästi paremmat kuin kuluttajakannettavissa. Jo pelkästään pitkä 3 vuoden takuuaika on syy pysähtyä miettimään, mikä on yrityksesi kannalta optimaalisin pitkän tähtäimen ratkaisu?

Jos taas vertaillaan yrityskannettavia keskenään, siinäkin vertailussa voi tulla suuria eroja vastaan. 

Sellaisista ominaisuuksista ei tietenkään kannata maksaa, joita ei tule käytettyä ja käänteisesti; onko mielekästä ostaa edullista konetta, jolla kaikki työt eivät tule sujuvasti tehtyä? Ei tietenkään.

### Suorituskyky

Yrityskannettavat varustetaan yleensä tehokkaammilla prosessoreilla, kuten Intelin Core i5- ja i7-sarjojen tai AMD:n vastaavilla, vähintään 16 gigatavun RAM-muistilla ja paremmilla grafiikkaominaisuuksilla. Tämä tarkoittaa, että ne pystyvät käsittelemään monimutkaisempia tehtäviä, laskutoimituksia ja sovelluksia tehokkaammin.

Esimerkiksi suunnittelu-, markkinointi- tai insinööritoimistojen koneissa korkea suorituskyky on kerta kaikkiaan oltava töiden sujumisen kannalta. Ei pelkästään työtehokkuuden, vaan myös työn tekemisen mielekkyyden näkökulmasta.

### Kestävyys

Yrityskannettavien suunnittelussa tähdätään kestävään ratkaisuun eli yrityskannettavat kestävät jo komponenttitasolla kovaa käyttöä ja kulutusta paremmin. 

Yritysläppärit ovat yleensä valmistettu laadukkaammista materiaaleista, kuten magnesiumseoksesta tai alumiinista, mikä tekee niistä kestävämpiä suoranaisille fyysisille iskuille. Niiden mattapintaiset näytöt vähentävät heijastuksia, eivät naarmunnu helposti ja kestävät paremmin kosteutta ja pölyä.

Vastuullisuuteen tähtäävässä yrityskulttuurissa pitkään kulutusta kestävät laitteet ovat selkeä vastuullisuusteko. Kannettavien ominaisuudet kehittyvät nopeasti, mutta laitteen kestävyys tulee aina olemaan plussatekijä, niin uusissa kuin käytetyissä koneissa.

### Turvallisuus 

Yrityskannettavissa on usein edistyksellisiä turvallisuusominaisuuksia, mm. biometriset tunnistusmenetelmät, kuten sormenjälkilukijat ja kasvojentunnistus, TPM-sirut ja käynnistyslukot. Nämä auttavat todistettavasti suojaamaan liiketoiminnan tietoja ja asiakirjoja paremmin.

Onko tietoturvan varmistamiselle edes olemassa liian korkeaa hintaa? Säästäessään IT-laitteiden laadussa yritykset tosiasiallisesti maalaavat itsensä nurkkaan jahka turvallisuusuhat realisoituvat.

### Hallittavuus

Yrityskannettavat on suunniteltu helpommin hallittaviksi ja integroitaviksi yritysverkkoon kuin markettikoneet. 

Ne tukevat yleensä monia IT-hallintaan liittyviä ominaisuuksia, vähentävät hallintokustannuksia ja helpottavat tietoturvan ylläpitoa.

Hallitsee konetta sitten yrityksesi IT-vastaava tai ulkoinen IT-kumppani, haluat varmasti työohjelmistojen olevan helposti päivitettävissä ja uusien ohjelmistojen etäasennettavissa? Ylipäätään etäkäytön ominaisuus tarjoaa väylän ottaa yrityskannettava heti tai myöhemmin osaksi [keskitettyä hallintaa](https://www.tdp.fi/keskitetty-hallinta-opas-pk-yritykselle), joka itsessään tuo yritykselle merkittäviä liiketoiminnallisia hyötyjä.

## Hankinnan askelmerkit

**Yrityskannettavien hankinta yritykseen on kuin arkielämässä kaupunkiin suuntautuva pitkä ja monipäiväinen lomamatka, joka vaatii harkitun suunnitelman.** 

Vaikka ensisilmäyksellä saattaa näyttää houkuttelevalta tarttua edullisimpaan konevaihtoehtoon, tämä valinta muistuttaa tilannetta, kun ottaa vanhan ja kuuluisan viinipullon mukaansa piknikille ja jättää aidon samppanjan kaappiin. Yrityskannettavan valinta ei siis saisi rajoittua pelkän hankintahinnan tuijottamiseen, sillä sen tekniset ominaisuudet ovat todellinen liiketoiminnan arkkitehtuuri. 

Konkreettisesti, 2000 euron yrityskannettava ei ole ylihintainen 500 euron kuluttajakannettavaan nähden, kun molempien ominaisuudet laitetaan samalle viivalle. Myös eroa 1000 euron ja 2000 euron yrityskannettavien välillä tulee pohtia tarkasti, jotta asiakkaana maksat vain siitä, mitä tarvitset.

### Hanki yrityksellesi kannettava näin:

1. Mieti tämän hetken tarpeesi
2. Mieti myös tarpeet esim. 3 vuoden päästä
3. Vahvista ne työkaverillasi/esimiehelläsi/alaisillasi
4. Kartoita luotettavia yritysmyyjiä, joilta saat apua yksityiskohtiin ja myös tukea hankinnan jälkeenkin
5. Kysy myyjältä erityisesti, millaiset koneet vastaavat sinun konkreettisiin tarpeisiin?
6. Valitse kone, jonka tiedät vastaavan minimissään 3 vuotta kaikkiin, myös potentiaalisiin IT-tarpeisiisi
7. Jos mahdollista, anna työntekijän itsensä osallistua koneen valintaprosessiin

- - -

Olemme auttaneet suomalaisten PK-yritysten IT-palvelukumppanina yrityksiä valitsemaan heille sopivimmat yrityskannettavat jo vuodesta 2007 alkaen. Tarjoamme asiantuntemustamme, ketterää palvelumallia ja kilpailukykyistä hintatasoamme ympäri Suomen, myös sinun yrityksellesi.

*O﻿ta yhteyttä asiantuntijaamme ja mietitään yrityskannettavan hankintaa yhdessä!*