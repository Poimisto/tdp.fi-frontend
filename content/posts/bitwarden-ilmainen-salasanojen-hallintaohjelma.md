---
template: BlogPost
path: /bitwarden-ilmainen-salasanojen-hallintaohjelma
date: 2023-03-24T10:56:48.582Z
head:
  title: Bitwarden – salasanojen ilmainen ja takuuvarma hallintaohjelma
  description: Bitwarden on ilmainen ja avoimen lähdekoodin salasanojen
    hallintaohjelma, joka helppokäyttöisenä tekee yrityksen salasanojen
    hallinnasta miellyttävää.
  keywords: "bitwarden, salasanan hallintaohjelma, avoin lähdekoodi, "
thumbnail: /assets/bitwarden-netlify-1280-x-800-tinified.png
contactForm: Ota yhteyttä
---
![](/assets/bitwarden-netlify-1280-x-800-tinified.png)

**Hyvä salasanan hallintaohjelma tekee työntekijän salasanojen hallinnasta miellyttävää ja turvallista. Vielä parempi, jos ohjelma on ilmainen ja helppokäyttöinen kuten Bitwarden.**

Yritysten kasvaessa ja siirtyessä yhä enemmän digitaaliseen aikaan, tarve turvalliselle ja kätevälle salasanojen hallinnalle käy entistä ilmeisemmäksi. Työntekijät käyttävät yhä useampia ohjelmistoja ja joutuvat siten turvautumaan yhä kasvavaan määrään salasanoja.

Pahin skenaario lienee se, että työntekijä käyttää samaa salasanaa useampaan sovellukseen samalla kun salasanojen säilytys ei toteudu turvallisesti, jos edes hallitustikaan. Tähän tarpeeseen on kehitetty useita ns. salasanamanagereita, joista haluamme esitellä käytössämme hyvin menestyneen Bitwardenin.

## Bitwarden salasanojen hallintaan

[Bitwarden](https://bitwarden.com/) on ilmainen ja avoimen lähdekoodin salasanojen hallintaohjelma. 

Bitwarden on ydinominaisuudessaan digitaalinen salaholvi, joka mahdollistaa yrityksen kaikkien työntekijöiden salasanojen turvallisen tallentamisen ja hallinnan yhdessä paikassa.

Bitwardenilla muistat salasanasi, pidät ne vahvoilla salasanoilla muiden ulottumattomissa ja säilytät niitä suojatussa holvissa.

## Houkuttelevat ominaisuudet

Bitwardenin tarjoamat ominaisuudet, jotka tekevät siitä yrityksille houkuttelevan vaihtoehdon, sisältävät muun muassa:

* **Maksuttomuus**: Bitwarden on täysin ilmainen käyttää, mikä tekee siitä loistavan vaihtoehdon pienille ja keskisuurille yrityksille, joilla on rajalliset budjetit
* **Avoin lähdekoodi**: Avoimen lähdekoodin ohjelmistona käyttäjät voivat hallita siellä tietojaan täysin itse ja tarkastella koodia varmistaakseen turvallisuuden
* **Äärimmäinen turvallisuus**: Bitwardeniin rakennetut ominaisuudet tähtäävät etenkin korkean turvallisuustason saavuttamiseen
* **Monialustatuki**: Bitwarden tarjoaa tuen laajalle valikoimalle alustoja, kuten Windows, macOS, Linux, iOS, Android ja jopa verkkoselaimet. Tämä tarkoittaa, että työntekijät voivat käyttää Bitwardenia haluamillaan laitteilla ja käyttöjärjestelmillä
* **Turvallinen salasanojen jakaminen**: Bitwarden mahdollistaa salasanojen turvallisen jakamisen muiden tiimin jäsenten kesken, mikä helpottaa projektien yhteistyötä ja yhteisten tilien käyttöoikeuksien jakamista ilman tietoturvan vaarantumista
* **Tarkastuspolku**: Bitwarden pitää yksityiskohtaisen tarkastuspolun kaikista järjestelmän toiminnoista, mikä tarjoaa lisäkerroksen vastuullisuutta ja valvontaa. Tämä voi olla erityisen hyödyllistä noudatettaessa säädöksiä ja sääntelyvaatimuksia
* **Rajattomuus**: Omaan suojattuun holviin saa rajattomasti salasanoja ja ohjelmiston saa synkronoitua rajattomasti laitteiden määrästä riippumatta. Holviin voi myös tallentaa salasanojen lisäksi muistiinpanoja, luottokorttinumeroja tai muita henkilötietoja.

## Vähäiset puutteet

Bitwardenista puuttuvia hyödyllisiä toimintoja on loppujen lopuksi varsin vähän. 

* Valmistaja ei itse tarjoa live-tukea chatin tai puhelimen kautta, jolloin hankalampien pulmien tullen yritys tarvinnee kolmannen osapuolen apua
* Bitwardenin työpöytäsovellus on varsin yksinkertainen ja saattaa turhauttaa laajempiin vaihtoehtoihin tottunutta työpöytätyöskentelijää
* Käyttöliittymän monimutkaisuus voi alussa turhauttaa vasta-alkajaa kuten myös tiedostojen jaon monimutkaisuus
* Saadakseen Bitwardenista kaiken mahdollisen hyödyn ja yrityksen tarpeiden täyttäjän, osaavan IT-kumppanin tuki on suositeltavaa.

Nämä ovat kaiken kaikkiaan varsin marginaalisia haittoja verrattuna ohjelmiston tarjoamiin kokonaishyötyihin.

## Maksullinen Bitwarden

Mikäli lisäominaisuudet kiinnostavat, Bitwarden Premium tarjoaa yritykselle muun muassa seuraavia lisäominaisuuksia hinnalla, joka on vain 5 dollaria/kk/käyttäjä.

### Liitetiedostot

Bitwardenin Premium-tili tarjoaa 1 Gb henkilökohtaista tallennustilaa esimerkiksi luottamuksellisille kuville ja muille dokumenteille. Pääsy liitetiedostoihin on synkronoitu kaikkiin Bitwarden-sovelluksiin. Bitwardenin liitetiedostoina tunnusten ja tiedostojen jakaminen on hyvin turvallista.

### Lisäoptiot kaksivaiheiseen tunnistautumiseen

Maksullinen versio tarjoaa muitakin vaihtoehtoja tunnistautumiseen kuin tutulla Googlen sähköpostilla todentamisen. Turva-avaimet kuten YubiKey, Duo ja FIDO2 tarjoavat pienen, kevyen keinon kaksivaiheiseen tunnistautumiseen. 

### Nopeutettu asiakaspalvelu

Maksullisella tilillä saat asiakaspalvelua, jossa palvelupyyntöihisi vastataan ilmaistilejä nopeammin ympäri vuorokauden.

### Kokoelmat

Bitwardenilla voi jakaa tiimin kesken turvallisesti sellaisia tunnuksia, joita jokaisella tiimiläisellä ei voi olla erikseen itsellään.

### Raportit

Saat raporteista tietoja salasanojesi tilanteesta; onko yksittäinen salasana heikko tai paljastunut muille, ja muuta turvallisuustietoa.

## Bitwardenin kokonaisarvostelu 

**Tiivistetysti, Bitwardenissa on paljon ominaisuuksia, joilla PK-yritys täyttää tarpeensa helposti.**

Pelkästään ilmaisversion ominaisuudet ovat niin kattavat, että Bitwarden päihittää yksinään niillä jopa monet maksulliset versiot. Ilmaisena Bitwarden tarjoaakin matalalla kynnyksellä erinomaisen työkalun kustannustehokkuuteen pyrkivälle yritykselle.

Bitwardenin korkeaa turvallisuustasoa ei voi myöskään ylikorostaa. Siinä on AES 256-bittinen päästä päähän -salaus, kaksivaiheinen tunnistautuminen ja mainitsemisen arvoinen ns. nollatiedon arkkitehtuuri. Bitwardenin henkilökunta ei siis itsekään tiedä käyttäjiensä salasanoja, mikä toisaalta voi tuottaa ylimääräistä työtä pääkäyttäjän unohtaessa oman salasanansa. Bitwardenia ei myöskään tiettävästi ole vielä koskaan hakkeroitu, mikä vain alleviivaa sen ydinominaisuuden eli korkean suojauksen laadukkuutta.

*Jos yritykselläsi on kysyttävää Bitwardenin ilmaisversion käytöstä tai tarvitsette apua sen käyttöönotossa, ottakaa meihin yhteyttä!*