---
template: page
path: /it-palvelut/tietoturva
head:
    title: Yrityksen tietoturva - TDP
    description: 
    keywords: tietoturva, virustorjunta, verkkoliikenteen suojaus, palomuurit, tietokoneiden ja laitteiden kierrätys, security by design, gdpr
contactForm:
  title: Haluan keskustella lisää tietoturvasta
  id: contactform
  checkboxes: false
breadcrumb:
  - path: /
    label: TDP
  - path: /it-palvelut/
    label: IT-palvelut
  - label: Tietoturva
---

# Tietoturva ei ole vain haittaohjelmien estoa

EU:n GDPR-asetusten myötä tietoturvan vaatimukset koskettavat mitä tahansa tietoja, joissa potentiaalisesti käsitellään henkilötietoja. Teknisen tietoturvan ja haittaohjelmien eston lisäksi yrityksen on kyettävä hallinnoimaan sitä, kenellä on pääsy yrityksen toiminnassa syntyviin tiedostoihin ja dokumentteihin.

Tietoturvan näkökulma on sisäänrakennettuna osana TDP:n tarjoamia palveluita. <a href="<%- linkTo('/it-palvelut/keskitetty-hallinta') %>">Keskitetyn käyttäjähallinan</a> avulla työntekijöillä on käytössään henkilökohtaiset tunnukset, joilla kontrolloidaan ja jaetaan pääsyä yrityksen tietoihin. Palvelun avulla voidaan myös pakottaa tiettyjä tietoturva-asetuksia ja asentaa tietoturvan kannalta tärkeät päivitykset automaattisesti. Käytöstä poistuvien laitteiden osalta tietoturvallinen kierrätys on osa <a href="<%- linkTo('/it-palvelut/elinkaaripalvelu') %>">laitekannan elinkaaripalveluamme.</a>

### Työntekijöiden tietoturva

<a href="<%- linkTo('/it-laitteet/tyontekijat') %>">Työntekijöiden työvälineiden</a> osalta huolehdimme, että tietokoneissa ja puhelimissa on riittävät suojaukset. Tämä tarkoittaa laitteesta ja käyttötarkoituksesta riippuen 

* Verkkoliikenteen suojausta
* Tietoturvaohjelmistoa asennettavien ohjelmistojen tarkastamiseen
* Tunnistautumismenetelmien määrittelyä

Perustasolla tämä voi tarkoittaa, että laitteissa on asianmukainen tietoturvaohjelmisto sekä pakotettu salasana. Kattavampi tietoturva saadaan tallennettujen tietojen salaamisella sekä ohjelmistopalomuurien ja salatun VPN-yhteyden hyödyntämisellä. Keskitetyn hallinnan avulla laitekannan tilannetta voidaan seurata ja tietoturvaa parantavat muutokset saadaan asennettua kerralla koko laitekantaan.

### Yrityksen sisäverkot

<a href="<%- linkTo('/it-laitteet/verkot') %>">Yrityksen verkossa</a> verkkoliikenne voidaan suojata fyysisen palomuurin avulla. Palomuurin avulla voidaan kontrolloida yrityksen sisäverkosta lähtevää ja sinne tulevaa liikennettä. 

Palomuurin avulla voidaan luoda suojattu yhteys eri toimipisteiden välille. VPN-yhteyden avulla yrityksen verkkoon voidaan antaa pääsy työntekijöille, jotka tekevät etätöitä tai työskentelevät vaihtuvasta työpisteestä käsin. 


